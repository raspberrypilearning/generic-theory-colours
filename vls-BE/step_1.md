De kleur van een voorwerp is afhankelijk van de kleur van het licht dat het weerkaatst of uitstraalt. Licht kan verschillende golflengtes hebben en de kleur van licht is afhankelijk van de golflengte. De kleur van licht volgens zijn golflengte kan je terugvinden in de onderstaande tabel. Je zal dit misschien herkennen als de kleuren van de regenboog.

![Zichtbaar spectrum](images/linear-visible-spectrum.png)

Mensen zien kleuren door speciale cellen in onze ogen. Deze cellen heten *kegels*. We hebben 3 soorten kegelcellen en elke soort onderscheidt rood, blauw of groen licht. Daarom zijn alle kleuren die we zien mengelingen van de kleuren rood, blauw en groen.

![Mengen van additieve kleuren](images/additive-colour-mixing.png)

Bij het mengen van additieve kleuren worden 3 kleuren (rood, groen en blauw) gebruikt om andere kleuren te maken. In de bovenstaande tekening zijn er 3 spots met dezelfde helderheid, één voor elke kleur. Als er geen enkele kleur aanwezig is, is het resultaat zwart. Als alle 3 de kleuren gemengd worden, is het resultaat wit. Als rood en groen gecombineerd worden, is het resultaat geel. Als rood en blauw gecombineerd worden, is het resultaat magenta. Als blauw en groen gecombineerd worden, is het resultaat cyaan. Het is mogelijk om nog meer kleuren te maken door de helderheid van de 3 origineel gebruikte kleuren te variëren.

Computers slaan alles op als enen en nullen. Deze enen en nullen worden vaak gerangschikt in reeksen van 8, genaamd **bytes**.

Een enkele byte kan elk cijfer tussen 0 en 255 voorstellen.

Wanneer we een kleur willen voorstellen in een computerprogramma, kunnen we dat doen door de hoeveelheden rood, blauw en groen die deze kleur bepalen te definiëren. Deze waardes worden meestal opgeslagen als een aparte byte en dus als een cijfer tussen 0 en 255.

Hier zie je een tabel met enkele kleurwaardes:

| Rood | Groen | Blauw | Kleur   |
| ---- | ----- | ----- | ------- |
| 255  | 0     | 0     | Rood    |
| 0    | 255   | 0     | Groen   |
| 0    | 0     | 255   | Blauw   |
| 255  | 255   | 0     | Geel    |
| 255  | 0     | 255   | Magenta |
| 0    | 255   | 255   | Cyaan   |

Je kan een leuke [kleurkiezer om mee te spelen vinden op w3schools](https://www.w3schools.com/colors/colors_rgb.asp){:target="_blank"}.