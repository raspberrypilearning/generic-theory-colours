Farba objektu závisí od farby svetla, ktoré odráža alebo vyžaruje. Svetlo môže mať rôzne vlnové dĺžky, a farba svetla závisí práve od vlnovej dĺžky, ktorú má. Farba svetla podľa jeho vlnovej dĺžky, je znázornená na obrázku nižšie. Môžno to spoznávate ako farby dúhy.

![Viditeľné spektrum](images/linear-visible-spectrum.png)

Ľudia vidia farbu vďaka špeciálnym bunkám vo svojich očiach. Tieto bunky sa nazývajú *čípky*. Máme tri typy čapíkov, pričom každý z nich deteguje, buď červené, modré alebo zelené svetlo. Preto všetky farby, ktoré vidíme, sú iba zmesami červenej, modrej a zelenej farby.

![Aditívne miešanie farieb](images/additive-colour-mixing.png)

Pri prídavnom (aditívnom) miešaní farieb sa na výrobu ďalších farieb používajú tri farby (červená, zelená a modrá). Na obrázku vyššie, sú tri bodové svetlá s rovnakým jasom, jeden pre každú farbu. V prípade absencie akejkoľvek farby je výsledkom čierna. Ak sú zmiešané všetky tri farby, výsledkom je biela. Ak sa skombinuje červená a zelená, výsledkom je žltá. Ak sa skombinuje červená a modrá, výsledkom je purpurová. Ak sa skombinuje modrá a zelená, výsledkom je azúrová. Zmenou jasu troch použitých pôvodných farieb je možné vyrobiť dokonca ešte viac farieb.

Počítače ukladajú všetko ako 1 a 0. Tieto jednotky a nuly sú často usporiadané do skupín po ôsmych, nazývaných **bajty**.

Jeden bajt môže predstavovať akékoľvek číslo od 0 do 255.

Ak chceme vyjadriť nejakú farbu v počítačovom programe, môžeme to urobiť definovaním množstva červenej, modrej a zelenej, ktoré túto farbu tvoria. Tieto množstvá sú zvyčajne uložene ako jeden bajt a preto ako číslo od 0 do 255.

Nasledujúca tabuľka obsahuje hodnoty niektorých farieb:

| Červená | Zelená | Modrá | Farba     |
| ------- | ------ | ----- | --------- |
| 255     | 0      | 0     | Červená   |
| 0       | 255    | 0     | Zelená    |
| 0       | 0      | 255   | Modrá     |
| 255     | 255    | 0     | Žltá      |
| 255     | 0      | 255   | Purpurová |
| 0       | 255    | 255   | Azúrová   |

Vyberač farieb s ktorým sa dá dobre experimentovať, môžete nájsť na [webových stránkach w3schools](https://www.w3schools.com/colors/colors_rgb.asp){:target="_blank"}.