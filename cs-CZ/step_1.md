Barva objektu závisí na barvě světla, které odráží nebo vyzařuje. Světlo může mít různé vlnové délky a barva světla závisí na vlnové délce, kterou má. Barva světla podle jeho vlnové délky je vidět na obrázku níže. Je to stejné jako s barvami duhy.

![Viditelné spektrum](images/linear-visible-spectrum.png)

Vidíme barvu díky speciálním buňkám v našich očích. Tyto buňky se nazývají *čípky*. Máme tři typy barvocitlivých buněk a každý typ detekuje buď červené, modré nebo zelené světlo. Všechny barvy, které vidíme, jsou tak směsí tvořenou barvami červená, modrá a zelená.

![Aditivní míchání barev](images/additive-colour-mixing.png)

Při aditivním míchání barev se k vytvoření dalších barev používají tři barvy (červená, zelená a modrá). V obrázku výše vidíte tři reflektory, které svítí stejným jasem, jeden pro každou barvu. Při absenci barev je výsledek černý. Pokud smícháme všechny tři barvy, je výsledek bílý. Při kombinaci červené a zelené barvy je výsledek žlutý. Při kombinaci červené a modré barvy je výsledek purpurový. Při kombinování modré a zelené je výsledek azurový. Když budeš měnit i jas tří původních barev, je možné vytvořit daleko více možností.

Počítače ukládají vše jako jedničky (1) a nuly (0). Tyto 1 a 0 jsou často uspořádány do sad po 8, které se nazývají **bajty**.

Jediný bajt může reprezentovat libovolné číslo od 0 do 255.

Když chceme v počítačovém programu reprezentovat barvu, můžeme to udělat tím, že definujeme množství červené, modré a zelené barvy, které tvoří tuto barvu. Tato množství jsou obvykle uložena jako jeden bajt a tedy jako číslo mezi 0 a 255.

Zde je tabulka znázorňující některé hodnoty barev:

| Červená | Zelená | Modrá | Barva     |
| ------- | ------ | ----- | --------- |
| 255     | 0      | 0     | Červená   |
| 0       | 255    | 0     | Zelená    |
| 0       | 0      | 255   | Modrá     |
| 255     | 255    | 0     | Žlutá     |
| 255     | 0      | 255   | Purpurová |
| 0       | 255    | 255   | Azurová   |

Pěkný nástroj pro [výběr a tvorbu barev najdeš W3Schools](https://www.w3schools.com/colors/colors_rgb.asp){:target = „_ blank“}.