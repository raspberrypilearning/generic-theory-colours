වස්තුවක වර්ණය රඳා පවතින්නේ එය පරාවර්තනය කරන හෝ විමෝචනය කරන ආලෝකයේ වර්ණය මත ය. ආලෝකයට විවිධ තරංග ආයාම තිබිය හැකි අතර ආලෝකයේ වර්ණය එහි ඇති තරංග ආයාමය මත රඳා පවතී. එහි තරංග ආයාමය අනුව ආලෝකයේ වර්ණය පහත රූප සටහනෙහි දැකිය හැකිය. මෙය දේදුන්නෙහි වර්ණ ලෙස ඔබට හඳුනාගත හැකිය.

![දෘශ්‍ය වර්ණාවලිය](images/linear-visible-spectrum.png)

අපගේ ඇස්වල ඇති විශේෂ සෛල නිසා මිනිසුන් වර්ණ දකී. මෙම සෛල *කේතු සෛල(cones)*ලෙස හැඳින්වේ . අපට කේතු සෛල වර්ග තුනක් ඇති අතර සෑම වර්ගයක්ම රතු, නිල් හෝ කොළ ආලෝකය හඳුනා ගනී. එබැවින් අප දකින සියලුම වර්ණ රතු, නිල් සහ කොළ යන වර්ණවල මිශ්‍රණයන් පමණි.

![ආකලන වර්ණ මිශ්‍රණය](images/additive-colour-mixing.png)

මීට අමතරව වර්ණ මිශ්‍රණය මගින් වෙනත් වර්ණ සෑදීම සඳහා වර්ණ තුනක් (රතු, කොළ සහ නිල්) භාවිතා වේ. ඉහත රූපයේ, එක් එක් වර්ණයට එක බැගින් වූ සමාන දීප්ත(spotlights) ස්ථාන තුනක් ඇත, . කිසිදු වර්ණයක් නොමැති විට ප්‍රතිඵලය(result) කළු වර්ණය වේ. වර්ණ තුනම මිශ්‍ර නම් ප්‍රතිඵලය(result) සුදු ය. රතු සහ කොළ සංයෝජනය වන විට, ප්‍රතිඵලය(result) කහ වේ. රතු සහ නිල් සංයෝජනය වන විට ප්‍රතිඵලය(result) වන්නේ මැජෙන්ටා ය. නිල් සහ කොළ සංයෝජනය වූ විට එහි ප්‍රතිඵලය(result) දිලිසෙන නිල්ය. භාවිතා කරන ලද මුල් වර්ණ තුනේ දීප්තිය වෙනස් කිරීමෙන් මීට වඩා වර්ණ සෑදිය හැකිය.

පරිගණක සෑම දෙයක්ම 1සහ 0 ලෙස ගබඩා කරයි. මෙම 1සහ 0 බොහෝ විට **බයිට්(byte)** ලෙස හැඳින්වෙන 8 ටේ බයිට් කට්ටල ලෙස සංවිධානය වී ඇත.

තනි බයිට්(byte) එකක් මගින් 0 සිට 255 දක්වා ඕනෑම අංකයක් නියෝජනය කළ හැකිය.

පරිගණක වැඩසටහනක වර්ණයක් නිරූපණය කිරීමට අපට අවශ්‍ය වූ විට, එම වර්ණය සාදන රතු, නිල් සහ කොළ ප්‍රමාණයන් ගේ අගයන් නිර්වචනය(define) කිරීමෙන් අපට එය කළ හැකිය. මෙම වර්ණ වල අගය ප්‍රමාණයන් සාමාන්‍යයෙන් 0 සහ 255 අතර සංඛ්‍යාවක් ලෙස තනි බයිට්(byte) එකක් වශයෙන් ගබඩා වේ.

වර්ණ අගයන් පෙන්වන වගුවක් පහත දැක්වේ:

| රතු(Red) | කොළ(Green) | නිල්(Blue) | වර්ණය(color)      |
| -------- | ---------- | ---------- | ----------------- |
| 255      | 0          | 0          | රතු(Red)          |
| 0        | 255        | 0          | කොළ(Green)        |
| 0        | 0          | 255        | නිල්(Blue)        |
| 255      | 255        | 0          | කහ(Yellow)        |
| 255      | 0          | 255        | මැජෙන්ටා(Majenta) |
| 0        | 255        | 255        | සයන්(Cyan)        |

w3scools වෙබ් අඩවියේ ඔබට හොඳ [ වර්ණ තොරණයක්(colour picker එකක්) ](https://www.w3schools.com/colors/colors_rgb.asp) සොයාගත හැකිය {:target="_blank"}.