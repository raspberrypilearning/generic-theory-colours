किसी वस्तु का रंग उस प्रकाश के रंग पर निर्भर करता है जिसे वह परावर्तित या उत्सर्जित करता है। प्रकाश की तरंगदैर्घ्य भिन्न हो सकती है, और प्रकाश का रंग उसकी तरंगदैर्घ्य पर निर्भर करता है। तरंग दैर्ध्य के अनुसार प्रकाश का रंग नीचे दिए गए चित्र में देखा जा सकता है। आप इसे इंद्रधनुष के रंगों के रूप में पहचान सकते हैं।

![दृश्यमान प्रतिबिम्ब](images/linear-visible-spectrum.png)

मनुष्य को रंग हमारी आंखों में विशेष कोशिकाओं के कारण दिखाई देता है। इन कोशिकाओं को *शंकु*कहा जाता है। हमारे पास तीन प्रकार की शंकु कोशिकाएं हैं, और प्रत्येक प्रकार लाल, नीले या हरे रंग की रोशनी का पता लगाती हैं। इसलिए सभी रंग जो हम देखते हैं, वे लाल, नीले और हरे रंग के मिश्रण हैं।

![योजक रंग मिश्रण](images/additive-colour-mixing.png)

योजक रंग मिश्रण में, तीन रंगों (लाल, हरा और नीला) का उपयोग अन्य रंगों को बनाने के लिए किया जाता है। ऊपर दिए गए चित्र में, समान चमक के तीन स्पॉटलाइट हैं, प्रत्येक रंग के लिए एक। किसी भी रंग की अनुपस्थिति में परिणाम काला रंग होता है। यदि तीनों रंगों को मिला दिया जाए तो परिणाम सफेद होता है। जब लाल और हरे रंग का मेल होता है, तो परिणाम पीला होता है। जब लाल और नीले रंग का मेल होता है, तो परिणाम लाल बैंगनी (मैजेंटा) होता है। जब नीले और हरे रंग का मेल होता है, तो परिणाम हरिनील (सियान) होता है। उपयोग किए गए तीन मूल रंगों की चमक को बदल कर इससे भी अधिक रंग बनाना संभव है।

कंप्यूटर सब कुछ 1s और 0s के रूप में संग्रहीत करते हैं। ये 1s और 0s अक्सर 8 के सेट में व्यवस्थित होते हैं, जिन्हें **बाइट्स** कहा जाता है।

एक बाइट 0 से 255 तक किसी भी संख्या का प्रतिनिधित्व कर सकता है।

जब हम एक कंप्यूटर प्रोग्राम में एक रंग का प्रतिनिधित्व करना चाहते हैं, तो हम लाल, नीले और हरे रंग की मात्रा को परिभाषित करके उस रंग को बना सकते हैं । इन मात्राओं को आमतौर पर एक बाइट के रूप में संग्रहीत किया जाता है और इसलिए 0 और 255 के बीच की संख्या के रूप में संग्रहीत किया जाता है।

यहाँ कुछ रंग मूल्य दिखाने वाली एक तालिका है:

| लाल | हरा | नीला | रंग                  |
| --- | --- | ---- | -------------------- |
| 255 | 0   | 0    | लाल                  |
| 0   | 255 | 0    | हरा                  |
| 0   | 0   | 255  | नीला                 |
| 255 | 255 | 0    | पीला                 |
| 255 | 0   | 255  | लाल बैंगनी (Magenta) |
| 0   | 255 | 255  | हरिनील (Cyan)        |

आप खेलने के लिए एक अच्छा [रंग पिकर पा सकते हैं w3schools पर](https://www.w3schools.com/colors/colors_rgb.asp){:target="_blank"}।